Mo Gheafta Dubh
Gearrán dubh iarainn
a mhaireann firean
Fiach dubh láidir 
a dhreapann spéartha
a sheolann gaotha

Tacúil ard daingean 
a dhiallait aonsúileach
de chraiceann tairbh
nach gceapfar choíche

I gcroí a chúlrotha
clog binn caoinbhealaithe
a gcuinfidh tú a thomhas
uait, a iomprós siar thú
agus a mhealfas aniar thú

Geafta mo ghearrán
geafta gan eochair
a scaoilfeas gach glas
romhat, gan bíog gan glór
uatha, i ngan fhios daofa féin
geafta géar gluaiste é
do mo thabhairt leis de shíorchasadh
chun tosaigh, i bhfad as seo 
i bhfad as sin, i bhfad uaim i gcéin.



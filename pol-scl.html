<!DOCTYPE html>
<html>
<head>
	<meta charset="utf-8">
<style>
body{

	width:70%;
	}
img {
  float: left;
	  padding:5px;
}
p {
  font-family: arial, sans-serif;

}
A {
text-decoration: none;
font-size: 30px;
}
.duine{
float:left;
width:80px;
height:130px;
float:left;
padding:10px
}
h1,h2,h3,h4{
padding: 20px;
text-align:center;
}
</style>
</head>
<body>
	<h2>Scéal Phóil</h2>
	<p><img class="duine" src="duine/pol.png"><br>
<p>
	<h3>Croí an Bhaile Mhóir</h3>
Tógadh Teach an Mhargaidh le bheith ina chroí don bhaile. Agus sin mar a bhí.
Na sráideanna ba thábhachtaí, bhéarfadh siad a lucht siúil a fhad leis. Ba líonmhar
é an lucht siúil údaí: feirmeoirí, fidléirí, fir an bhaile, mar aon lena a gcuid ban, páistí,
is madadh, eallach na n-adharc, tréada caorach is muc, cearca, géanna, agus turcaigh
, agus iad ag amharc as cásanna, cléir de gach creideamh faoina róbaí dorcha, draíodóirí
agus mná Ultacha, taibhsí na muintire a d'imigh agus a cuireadh den tsaol, deabhain nárbh
fhéidir go fóill a gcur i mbuidéil.
</p>

<p> <img src="baileMor/mhouse-pol1.png" alt="Teach Baile" >
Sin agaibh cuid den dream a bhíodh á n-iompar ag sráideanna an bhaile, agus iad
ar fad ag tabhairt aghaidhe ar Theach an Mhargaidh. Ní mór a n-ainmneacha a lua mar
shráideanna: Sráid Chineál Eoghain aduaidh, Sráid an Droichid anoir, Sráid Theach Cruinnithe
aneas, agus Sráid na hEaglaise aniar a thiteann go righin de Sheanchnoc na hEaglaise agus
a d'oslódh a béal go fóill ar aghaidh leathan Theach an Mhargaidh, ach é a bheith ann.
</p>
<p>
Ní de bharr a lárionaid sa bhaile amháin ba cheart 'croí' an bhaile a thabhairt
ar Theach an Mhargaidh. A thúr ard cruinn faoina hata dheas ghéar bhiorach,
istigh ina bholg bhí clog ollmhór de rothaí fiaclacha a choinníodh greim ar
imeacht an ama, agus os a chionn sin, bhí clog de chineál eile, clog mór
clogáis iarainn a cheoladh amach go binn láidir fríd cláracha a bhfuinneog, de
réir chuntas an chloig thíos faoina bhun. Ba mhinic mo chluas le brící a mballa
agus mo bhosa ar a mbolg - agus mé ag éisteacht, agus ag cuntas liom.
</p>

<nav> <a href="index.html"> Baile</a> | <a href="pol.html">Siar</a> | </nav>
</body>
</html>
